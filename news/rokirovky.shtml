 
<HTML>
<HEAD>
<link REL="STYLESHEET" TYPE="text/css" HREF="../style.css">
<TITLE>Вчительські рокіровки</TITLE>

<meta name="keywords" content="Rokirovky, Lyceum1, biology, literature">
</HEAD>
<BODY>
<!--#include virtual="../main/top.shtml"--> 
<h2 align="center" >Вчительські рокіровки</h2>

<P class="abzac">Так як у ліцеї за останніх два тижні нічого 
  важливого не трапилося, то я розповім вам про процеси, які проходять в ліцеї 
  за більш тривалі проміжки часу – вчительські рокіровки (термін гри в шахи, а 
  не рокерські потасовки). У цій зв’язці мікро-статей я розкажу про зміни у ліцейському 
  складі вчителів. За точку відліку візьму список викладачів, який вказаний у 
  розділі „Фотографії вчителів”. Всі перевороти мали місце в цьому навчальному 
  році.
  
<h3 align="center" class="abzac">Літературний вітер змін </h3>

<P class="abzac"><img src="images/chess.gif" width="250" height="184" hspace="10" align="right">
Почну з приємного – ліцей покинула „видатна” вчителька української мови та літератури 
  – Лідія Миколаївна, більш відома під кодовою кличкою „L&amp;M”. Кажуть, вона 
  поїхала на заробітки закордон. І собі і ліцею зробила добре. До нас прийшла 
  приємна молода вчителька Руслана Петрівна, яка тільки-но закінчила філологічний 
  факультет. Вважаю, вона була достойною називатися „новою кров’ю ліцею”. Чесна, 
  повністю віддана своїй справі людина заслуговувала на повагу. Ну й добряче мій 
  клас її дістав – не знаннями, а поведінкою. За це привселюдно прошу у неї пробачення 
  від імені мого класу. Та ось Руслані Петрівні запропонували роботу і Чернівецькому 
  національному університеті. Вона вважала, що зможе працювати на двох роботах 
  одночасно, та так не вважав наш вельможний директор. Він поставив її перед вибором 
  – ліцей чи університет. Так як Руслана Петрівна – людина, яка тільки почала 
  працювати на своїй професійній ниві, вона вибрала університет, де більша можливість 
  для професійного росту, я маю на увазі захист наукових робіт, а не ті бочки 
  для пива, які сидять за партами. Отже, ліцей позбувся гарного, молодого вчителя. 
  Наступною „новобранкою” стала Інна Василівна. Вона вчить мій клас і досі. Ви 
  б бачили, яка анархія твориться у неї на парах, це просто жах. Всіх це задовольняє, 
  але поваги до неї і до її предмету немає. Також вона працює у газеті „Молодий 
  буковинець”. На цьому літературні перевороти завершилися. Все затихло. 
<h3 align="center" class="abzac">Біологія – це просто,  але уже не для ліцеїста</h3>
<P class="abzac">Цього навчального року з ліцею пішла неймовірно 
  красива і ерудована Самборська Олена Якимівна. Це вчителька пасувала нашому 
  ліцею. Її зрозумілі і логічні пояснення біології робили її доступною для учнів. 
  Олена Якимівна була здобутком для ліцею. Якщо влаштували б конкурс краси „Міс 
  вчителька ліцею” – „біологіня” б перемогла. „Біологіня” (цариця біології) – 
  це кодова назва, яка закріпилась за Самборською. Тепер вона працює в університеті. 
  Коли я розмовляв з нею, вона казала, що сумує дімом конвалії та знань – Ліцеєм. 
  Деколи заходить до нас. Аргуметування її вибору аналогічне до пояснення Руслани 
  Петрівни. Новою „мучителькою” стала Григорашик Ніна Михайлівна, яка до цього 
  працювала у ЗОШ № 28. У цей час ми „вивчали” біологію на молекулярному рівні. 
  Вона почала викладати нам радикали, алкани ... (ще багато різної органічної 
  барахні), а органічну хімію тоді ми ще не вчили. Всі дивились на неї з круглими 
  очима, поклавши руку в рот. Її запитання: „Хіба ви це не розумієте? Це ж елементарно!” 
  (а сама „гонить” хімічні терміни) нас просто розчулювало. Чесно кажучи, розуміння 
  не приходило, і вловити матеріал було важко. На самостійних вдавалось з легкістю 
  списати. Потім вона захворіла, і майже півроку біології не було. У другому семестрі 
  до нас прийшов лаборант біофаку – Олексій Ігорович. Через смугляву шкіру, вусики 
  і схожість на арабів він дістав кличку „Бен-Ладен”. Пояснює він нормально, якщо 
  його слухати, можна дещо вивчити. Але як нелегко йому розгрібати завали після 
  такого застою!
 <P class="abzac">Добре, що всі описані вище перевороти відбувалися 
  не серед профілюючих предметів (інформатика, математика, фізика), бо інакше 
  б „злітали” дипломи і проблеми мали б інші масштаби. Після таких змін особисто 
  у мене потяг до вищезгаданих предметів трохи зів’яв. А взагалі, на мою думку, 
  ліцею варто ретельніше відбирати кадри для методичного складу і чітко вводити 
  їх у ліцейську атмосферу і у ліцейський спосіб викладання.
    <p class="author"> <A HREF="mailto:gun777@ukr.net">Максимець Олександр</A></p>
  <!--#include virtual="../main/bottom.shtml"--> 
</BODY></HTML>

