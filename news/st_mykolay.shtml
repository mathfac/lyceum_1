<HTML><HEAD><TITLE>Mykolay's Holiday</TITLE>
 <LINK 
HREF="../style.css" 
TYPE=text/css REL=STYLESHEET>
<META CONTENT="MSHTML 6.00.2600.0" NAME=GENERATOR></HEAD>
<BODY>
<!--#include virtual="../main/top.shtml"--> 
<H2 align="center">Свято Миколая</H2>
<P class="abzac"><img src="images/mikolay.gif" width="200" height="196" align="right">Його 
  святкують двічі на рік - 22 травня і 19 грудня. ... Уранці прокидається малеча 
  і зразу - під подушку. А там дарунок лежить: цукерки, чи іграшка, чи нова сорочина, 
  чи штаненята. - Звідки, мамочко? - питає дитина. - Святий Миколай приніс. А 
  носить він дарунки маленьким діточкам так, щоб ніхто не знав і не бачив, бо 
  робить він добро не на показ, а для того, щоб людина раділа гарною несподіванкою. 
  Тому ще називають його Дивотворцем, тим, хто творить дива. Розповідають, що 
  якось уночі, загорнувшись темним плащем, він тричі підкидав мішки з золотом 
  чоловікові, який не міг видати заміж без приданого трьох своїх дочок. І ніхто 
  не підозрював навіть, що це робить Миколай. Бо добро твориться не для того, 
  щоб тебе за нього похваляли, а тому, що ти є доброю людиною і хочеш безкорисливо 
  творити добро, як безкорисливо його творить ясне сонечко на небі, світячи нам 
  усім. А щоб краще зрозуміти, хто такий Святий Миколай, маємо послухати легенду, 
  яка ходила між нашими бабусями та дідусями. Святий Касіян, який керує усіма 
  вітрами і тримає їх під дванадцятьма замками, а коли відпускає, то на людину 
  й скотину з ними мор насилає (день Святого Касіяна святкується раз у чотири 
  роки - 29 лютого), пішов до Бога скаржитися, що люди його не хочуть шанувати, 
  а Миколая аж так шанують, що на його честь навіть церкви будують. Бог каже до 
  янголів: - Покличте до мене, будь ласка, Святого Миколая. Кинулися янголи, шукають, 
  а його немає на небі: пішов на Чорне море кораблі від бурі рятувати. - Почекай, 
  - каже Касіянові Господь. Чекають, чекають, не терпиться Касіянові управу на 
  Миколая знайти, а він не приходить. Знову посилає Господь янголів. - Немає, 
  - кажуть, - людей на землі від вогню рятує. Знову чекають - не дочекаються, 
  Знову Бог янголів на пошуки шле. - Кайдани розбиває, козаків з турецької неволі 
  визволяє, - відповідають вони. Нарешті з'являється перед Господом Святий Миколай. 
  У свитці, мотузкою підперезаний, аби вітер свитку не роздував. - Де ж це ти 
  був? - питається Господь. - Мужикові воза з болота помагав витягати, - відповідає. 
  - Ось бачиш, - каже Бог до Касіяна. - Роби і ти так, і теж такий пошанівок матимеш. 
  Отож Святий Миколай допомагає людині в усьому. Моряки, які плавали по морях-океанах, 
  відправляли молебень до цього святого, аби оберігав від нещастя кораблі. А кораблям 
  часто давали його ім'я. Та навіть і в малих водах, ставочках, річечках, як ішла 
  людина купатися, проказувала: “Святий Миколаю, на тебе си злишаю. Не дай пропасти 
  ні під водою, ні на воді...”. Тож на весняного Миколая (відзначається день, 
  коли мощі (тіло) Святого Чудотворця перевозили до італійського міста Бар) йшли 
  дивитися у воду, щоби Святий Миколай на воді впізнавав їхні обличчя. Вклякали 
  на березі, нахиляючись над водою, і проказували: “Це я, а це- мій образ. Най 
  не забере його вода, як до неї прийду”. В пожертву світили три свічки перед 
  іконою Святого Миколая. Матері моляться до Миколая-Чудотворця за здоров'я своїх 
  дітей, хворі просять у нього зцілення. Ті, хто вчиться, теж звертаються по допомогу 
  до Святого Миколая. А народився майбутній святий у Малій Азії. Коли багаті батьки 
  лишили по смерті йому спадок, він усе роздав бідним людям. Існує легенда про 
  те, що колись у Лікійській країні був голод. У той час один купець в Італії 
  вантажив на свій корабель багато хліба. Уві сні явився йому Святий Миколай і 
  сказав: “Ось тобі три золоті монети, вези цей хліб у місто Міри Лікійської країни”. 
  Прокинувся купець - і дійсно побачив у своїй руці три золоті монети. Не посмів 
  він не послухатися святого і повіз увесь хліб у голодну країну. Все там розказав. 
  Люди брали шматочки тремтячими руками, і сльози котилися з очей, бо врятував 
  Чудотворець їх і діточок їхніх від голодної смерті. І коли в глибокій старості 
  помер Миколай Чудотворець, дива його не кінчалися. Він стоїть поруч із кожним, 
  щоб порадувати людину, допомогти. 
<P class="abzac">А на весняного Миколая молодь співала веселі співанки, грала 
  в ігри, водила хороводи. Наприклад, дівчинці зав'язували очі, а хлопці ставали 
  в гурт. “Шукаю Миколая!” - кричали її подруги, і вона підходила до гурту. Вибирала 
  навпомацки кого хотіла. А кого вибрала, той Чудотворцем благословенний, і він 
  йому завжди на поміч буде... <br>
</P>
<p><font size="2">*Взято з ж. &quot;Початкова школа”, 1996, № 12 МІСЯЦЕЛІК* (український 
  народний календар) Василь СКУРАТІВСЬКИЙ</font><br>
  <!--#include virtual="../main/bottom.shtml"--> 
</p>
</BODY></HTML>
